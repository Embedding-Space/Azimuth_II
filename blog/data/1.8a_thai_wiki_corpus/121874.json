{
  "page_id": 121874,
  "title": "ยังดีเปอร์ตวนอากง",
  "url": "https://th.wikipedia.org/wiki/%E0%B8%A2%E0%B8%B1%E0%B8%87%E0%B8%94%E0%B8%B5%E0%B9%80%E0%B8%9B%E0%B8%AD%E0%B8%A3%E0%B9%8C%E0%B8%95%E0%B8%A7%E0%B8%99%E0%B8%AD%E0%B8%B2%E0%B8%81%E0%B8%87",
  "text": "พระมหากษัตริย์เเห่งมาเลเซีย หรือ ยังดีเปอร์ตวนอากง (แปลตรงตัว 'พระองค์ผู้กลายเป็นเจ้า' (He Who is Made Lord) มลายู: Yang di-Pertuan Agong, يڠ دڤرتوان اݢوڠ) รู้จักกันในชื่อ ผู้ปกครองที่ยิ่งใหญ่, ผู้ปกครองสูงสุด หรือ ราจา เป็นราชาธิปไตยภายใต้รัฐธรรมนูญและประมุขแห่งรัฐของประเทศมาเลเซีย สถาปนาขึ้นใน ค.ศ. 1957 เมื่อสหพันธรัฐมาลายา (ปัจจุบันคือมาเลเซีย) ได้รับอิสรภาพจากสหราชอาณาจักร โดยเลือกตั้งผ่านที่ประชุมประมุขของรัฐ ประกอบไปด้วยผู้นำรัฐมาเลเซีย 9 แห่ง แต่โดยพฤตินัยเป็นการหมุนเวียนระหว่างกัน ทำให้มาเลเซียเป็นหนึ่งในไม่กี่ประเทศในโลกที่มีราชาธิปไตยโดยเลือกตั้ง\nสมเด็จพระราชาธิบดีอับดุลละฮ์ ชะฮ์ ยังดีเปอร์ตวนอากงองค์ที่ 16 และคนปัจจุบัน ได้ปกครองต่อจากสมเด็จพระราชาธิบดีมูฮัมมัดที่ 5 แห่งกลันตัน ผู้ที่สละราชสมบัติในวันที่ 6 มกราคม ค.ศ. 2019 ที่ประชุมประมุขของรัฐได้เลือกพระองค์ในวันที่ 24 มกราคม พระองค์ตรัสคำสัตยบันและได้ปฏิญาณที่อิสตานา เนอการาในวันที่ 31 มกราคม\nสมเด็จพระราชินีของยังดีเปอร์ตวนอากงมีพระนามว่า รายา ประไหมสุหรี อากง (มลายู: Raja Permaisuri Agong, راج ڤرمايسوري اݢوڠ) และทั้งคู่มียศตามภาษาอังกฤษว่า \"ฮิสแมเจสตี\" กับ \"เฮอร์แมเจสตี\"",
  "char_count": 1050,
  "fetch_date": "2025-11-12T11:41:27.153735"
}