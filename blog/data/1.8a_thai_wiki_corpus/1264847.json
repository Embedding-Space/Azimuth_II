{
  "page_id": 1264847,
  "title": "ดราก้อนบอลไฟเตอส์",
  "url": "https://th.wikipedia.org/wiki/%E0%B8%94%E0%B8%A3%E0%B8%B2%E0%B8%81%E0%B9%89%E0%B8%AD%E0%B8%99%E0%B8%9A%E0%B8%AD%E0%B8%A5%E0%B9%84%E0%B8%9F%E0%B9%80%E0%B8%95%E0%B8%AD%E0%B8%AA%E0%B9%8C",
  "text": "ดราก้อนบอลไฟเตอส์ (อังกฤษ: Dragon Ball FighterZ) (ออกเสียงว่า \"ไฟเตอส์\") เป็นเกมต่อสู้แบบ 2.5 มิติ ที่พัฒนาโดยบริษัทอาร์กซิสเตมเวิกส์ และเผยแพร่โดยบันไดนัมโกะเอนเตอร์เทนเมนต์ เกมนี้อิงจากแฟรนไชส์ดราก้อนบอล ซึ่งวางจำหน่ายในระบบเพลย์สเตชัน 4, เอกซ์บอกซ์วัน และไมโครซอฟท์ วินโดวส์ ในภูมิภาคส่วนใหญ่ในเดือนมกราคม ค.ศ. 2018 และในประเทศญี่ปุ่นในเดือนถัดไป ตลอดจนวางจำหน่ายทั่วโลกสำหรับนินเท็นโด สวิตช์ ในเดือนกันยายน ค.ศ. 2018 ส่วนเวอร์ชันสำหรับเพลย์สเตชัน 5 และเอกซ์บอกซ์ ซีรีส์ เอกซ์/เอส กำลังพยายามพร้อมกับการอัปเดตที่เพิ่มโรลแบ็กเน็ตโค้ดสำหรับเวอร์ชันเหล่านี้ รวมถึงไมโครซอฟท์ วินโดวส์\nดราก้อนบอลไฟเตอส์ให้ผู้เล่นเลือกทีมที่มีตัวละครที่เล่นได้ 3 ตัวและความช่วยเหลือเฉพาะสำหรับแต่ละคน จากนั้นต่อสู้กับปัญญาประดิษฐ์ หรือคู่ต่อสู้ที่เป็นมนุษย์ด้วยทีมตัวละคร 3 ตัวของพวกเขา เกมดังกล่าวได้รับการวิจารณ์ในเชิงบวกจากนักวิจารณ์ โดยหลายคนกล่าวถึงว่าเกมนี้เป็นหนึ่งในเกมต่อสู้ที่ดีที่สุดที่เปิดตัวในเครื่องเล่นวิดีโอเกมยุคที่แปด ซึ่งระบบการต่อสู้ของเกม, รายชื่อตัวละคร, ภาพ, โหมดเนื้อเรื่อง และดนตรีล้วนได้รับคำชมอย่างสูงในขณะที่ฟังก์ชันออนไลน์ถูกติเตียน ทั้งนี้ เกมดังกล่าวประสบความสำเร็จในเชิงพาณิชย์ด้วยยอดขายมากกว่า 8 ล้านชุดทั่วโลกใน ค.ศ. 2021",
  "char_count": 1136,
  "fetch_date": "2025-11-12T11:41:29.586858"
}