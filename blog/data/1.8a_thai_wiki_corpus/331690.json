{
  "page_id": 331690,
  "title": "คาดเชือก",
  "url": "https://th.wikipedia.org/wiki/%E0%B8%84%E0%B8%B2%E0%B8%94%E0%B9%80%E0%B8%8A%E0%B8%B7%E0%B8%AD%E0%B8%81",
  "text": "คาดเชือก เป็นภาพยนตร์ไทย ออกฉายในปี พ.ศ. 2527 เป็นผลงานกำกับภาพยนตร์เรื่องแรกของบัณฑิต ฤทธิ์ถกล สร้างมาจากเรื่องจริงของวงการมวยคาดเชือก นำแสดงโดยสรพงษ์ ชาตรี, นิรุตต์ ศิริจรรยา, หม่อมหลวงสุรีย์วัล สุริยง และมยุรา ธนะบุตร ภาพยนตร์เรื่องนี้บัณฑิต ได้ความช่วยเหลือจากเพื่อนในการกู้เงินมาทำภาพยนตร์ ใช้ทุนประมาณ 2 ล้านบาท เข้าฉายในกรุงเทพฯ ทำเงินไปเพียง 2-3 แสนบาท แต่สามารถขายสาย ทำให้ขาดทุนไม่มากนัก\nภาพยนตร์เรื่องนี้ได้รับรางวัลพระสุรัสวดี พ.ศ. 2527 ในสาขาผู้แสดงสมทบชายยอดเยี่ยม (ชาลี อินทรวิจิตร) และพากย์ชายยอดเยี่ยม (รอง เค้ามูลคดี) \nและในปี พ.ศ. 2558 ถูกนำมาสร้างเป็นละครโทรทัศน์ทางสถานีโทรทัศน์สีกองทัพบกช่อง 7 ผลิตโดย บริษัท ดีด้า วิดีโอ โปรดักชั่น จำกัด",
  "char_count": 660,
  "fetch_date": "2025-11-12T11:41:34.752363"
}