{
  "page_id": 492872,
  "title": "เอฟเอพรีเมียร์ลีก ฤดูกาล 1992–93",
  "url": "https://th.wikipedia.org/wiki/%E0%B9%80%E0%B8%AD%E0%B8%9F%E0%B9%80%E0%B8%AD%E0%B8%9E%E0%B8%A3%E0%B8%B5%E0%B9%80%E0%B8%A1%E0%B8%B5%E0%B8%A2%E0%B8%A3%E0%B9%8C%E0%B8%A5%E0%B8%B5%E0%B8%81_%E0%B8%A4%E0%B8%94%E0%B8%B9%E0%B8%81%E0%B8%B2%E0%B8%A5_1992%E2%80%9393",
  "text": "เอฟเอพรีเมียร์ลีก ฤดูกาล 1992–93 (อังกฤษ: 1992–93 FA Premier League) เป็นการแข่งขันฤดูกาลแรกของพรีเมียร์ลีก ลีกสูงสุดของฟุตบอลอังกฤษ เริ่มแข่งขันเมื่อวันที่ 15 สิงหาคม ค.ศ. 1992 และสิ้นสุดเมื่อวันที่ 11 พฤษภาคม ค.ศ. 1993 ก่อตั้งโดย 22 สโมสรฟุตบอลที่แยกตัวออกมาจากฟุตบอลลีก เมื่อจบฤดูกาล 1991–92 ลีกใหม่ได้รับเงินสนับสนุนจาก สกาย จำนวน 305 ล้านปอนด์ จากข้อตกลงในการถ่ายทอดสดนัดแข่งขันพรีเมียร์ลีกทางโทรทัศน์\nในฤดูกาลนี้ได้มีการเปลี่ยนแปลงโดยให้เพิ่มปลอกแขนกัปตันทีมเข้ามาที่แขนเสื้อของผู้ที่เป็นกัปตันทีม เพื่อให้ระบุตัวได้ง่ายขึ้น เนื่องจากในสมัยเป็นดิวิชัน 1 ยังไม่ได้มีการกำหนดให้มีปลอกแขนกัปตันทีม จะมีการสวมเฉพาะตอนลงแข่งในบอลสโมสรยุโรปตามกฎของยูฟ่า ซึ่งปลอกแขนกัปตันทีมจะมาชัดเจนในฤดูกาลถัดมา \nมีการกำหนดอาร์มสัญลักษณ์ของ พรีเมียร์ลีก สำหรับทีมที่เป็นแชมป์เก่าให้เป็นสีทองแตกต่างจากอาร์มของทีมอื่น ๆ แต่ยังคงหมายเลขเสื้อตามตำแหน่งทำให้ไม่มีการปักชื่อของนักฟุตบอลลงไปบนเสื้อ ซึ่งกฎนี้จะถูกยกเลิกในฤดูกาลถัดมา",
  "char_count": 912,
  "fetch_date": "2025-11-12T11:41:28.186211"
}