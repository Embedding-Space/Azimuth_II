{
  "page_id": 1255667,
  "title": "ชาฮีด ข่าน",
  "url": "https://th.wikipedia.org/wiki/%E0%B8%8A%E0%B8%B2%E0%B8%AE%E0%B8%B5%E0%B8%94_%E0%B8%82%E0%B9%88%E0%B8%B2%E0%B8%99",
  "text": "ชาฮีด ราฟิก ข่าน (อูรดู: شاہد خان; เกิด 18 กรกฎาคม ค.ศ. 1950) เป็นมหาเศรษฐี นักธุรกิจ และผู้ประกอบการกีฬาชาวปากีสถาน-อเมริกัน เขาเป็นเจ้าของ เฟล็กซ์-เอ็น-เกต บริษัทรถยนต์อเมริกัน เขายังเป็นเจ้าของแจ็กสันวิลล์จากัวส์ในเนชันแนลฟุตบอลลีก (NFL) และสโมสรฟุตบอลฟูลัมในพรีเมียร์ลีก และยังเป็นเจ้าของร่วมของออลอีลิตเรสต์ลิง (AEW) ร่วมกับโทนี ข่าน ลูกชายของเขา\nข่านได้ปรากฏตัวบนปกหน้าของนิตยสาร ฟอบส์ ใน ค.ศ. 2012 ในฐานะที่เขาเป็นตัวแทนของอเมริกันดรีม ณ เดือนพฤศจิกายน ค.ศ. 2021 ข่านมีทรัพย์สินส่วนบุคคลอยู่ที่ 9 พันล้านดอลลาร์ ใน ค.ศ. 2021 เขาอยู่อันดับที่ 94 ของชาวอเมริกันที่ร่ำรวยที่สุดจากการจัดอันดับของฟอบส์ 400 และอยู่อันดับที่ 291 ของบุคคลที่ร่ำรวยที่สุดในโลก ข่านเป็นเจ้าของกิจการรถยนต์ที่ร่ำรวยเป็นอันดับที่ 2 รองจาก Georg F. W. Schaeffler ซึ่งมีทรัพย์สิน 12 พันล้านดอลลาร์ ข่านยังเป็นชาวปากีสถานที่ร่ำรวยที่สุด",
  "char_count": 812,
  "fetch_date": "2025-11-12T11:41:28.527573"
}