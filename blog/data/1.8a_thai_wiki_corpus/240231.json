{
  "page_id": 240231,
  "title": "เฟร์นันโด เบร์ดัสโก",
  "url": "https://th.wikipedia.org/wiki/%E0%B9%80%E0%B8%9F%E0%B8%A3%E0%B9%8C%E0%B8%99%E0%B8%B1%E0%B8%99%E0%B9%82%E0%B8%94_%E0%B9%80%E0%B8%9A%E0%B8%A3%E0%B9%8C%E0%B8%94%E0%B8%B1%E0%B8%AA%E0%B9%82%E0%B8%81",
  "text": "เฟร์นันโด เบร์ดัสโก การ์โมนา (สเปน: Fernando Verdasco Carmona) เกิดเมื่อวันที่ 15 พฤศจิกายน พ.ศ. 2526 เป็นนักเทนนิสอาชีพชาวสเปน เกิดที่กรุงมาดริด ประเทศสเปน ปัจจุบันเป็นนักเทนนิสมือวางอันดับที่ 2 ของสเปน และเป็นมือวางอันดับที่ 8 ของโลก เบร์ดัสโกเริ่มเล่นเทนนิสตั้งแต่อายุได้เพียง 4 ขวบ และเริ่มมีโค้ชประจำตัวตั้งแต่อายุได้ 8 ขวบ\nเบร์ดัสโกเริ่มเป็นที่จับตามองหลังจากที่เขาพ่ายแพ้ให้แก่มือวางอันดับ 1 ของโลก คือ ราฟาเอล นาดัล ไปอย่างสนุกและสูสี ในรายการเทนนิสแกรนด์สแลม ออสเตรเลียนโอเพน โดยต้องแข่งขันกันถึง 5 เซต และใช้เวลาการแข่งขันในนัดนี้ไปทั้งสิ้น 5 ชั่วโมง 14 นาที ซึ่งได้รับการบันทึกสถิติว่า เป็นนัดที่ใช้เวลาในการแข่งขันยาวนานที่สุดในรายการนี้",
  "char_count": 649,
  "fetch_date": "2025-11-12T11:41:19.870979"
}